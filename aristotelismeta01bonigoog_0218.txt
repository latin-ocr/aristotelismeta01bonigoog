192 ’ Γ4. 1007a.

εὶ κατὰ παντὸς ἀνθρώπου ζῷον, εὶ ἀληθὲς τόνδ’ εἰπεῖν ἄν·
θρωπον, ἀληθὲς καὶ ζῷον.

100(ἰό 34 ὁ δ’ αὐτὸς - 1007a 20 διαλέγεται. Quod
hucusque demonstravit exorsus a notione hominis, idem nunc
comprobat profectus a notione negativa non-homo; quam
argumentationem cur distinguat a superiore non video; ne-
que enim ipsa re diversa est ab illa, quoniam eadem est op·-
positio sive ab hoc sive ab illo initium feceris, neque ratio-
nibus utitur aliis atque antea. Nititur enim haec etiam ar-
gumentatio in eo, quod per σημαίνειν ἕν denotatur ipsa
notio, non accidentia notioni. Atque¹ hunc fere in modum
Ar. argumentatur. Album diversum est ab homine, magis
etiam diversum est non-homo ab homine, quoniam praeter
diversitatem etiam oppositionem in se continet3 quare si
iua non esse idem conceditur, magis idem de his erit con-
cedendum. Sin illa, λευκὸν dico et ἄνθρωπος, unum idem-
que esse quis dixerit, quoniam de eodem praedicantur, inde
consequitur (ἔσται αδ, quod ex Alexandro repetii pro vul-
gato ἕστι, cf. ad 1006& 17, tempore futuro factam ex opis-
nione adversariorum consequentiam denotat, cf. Obs. p. 63),
quo antea iam deduxerat adversarios, 100611 17, ut omnia
sint idem, nec solum, id quod volunt principii infitiatores,
ut opposita sint idem. Iam concedi potest, si quis interro-
getur, utrum illud sit homo, vere quodammodo eum respon-
dere posse, esse illud et hominem et non· hominem <est enim
v. g. albuS, musicus cet„ quae omnia in ambitu notionis
non-homo continentur), at is in eo vel fallitur vel fallit,
quod interrogatus simpliciter, quid sit illud, immiscet re·
sponsioni quid illi acci d at; distinguenda autem sunt acciden-
tia ab ipsa rei natura et notione ac iam propterea non immi-
scenda responsioni, quoniam vel omnia sunt enumeranda
vel prorsus omittenda; enumerari autem omnia, utpote in·
definita, non possunt. (als εὶ μὴ καὶ τᾶλλα ·- προσαπο-
κριτέον. Coniectura Casauboni, εὶ δὲ μή, καί scribentis pro
εὶ μὴ καί, est sane cur placeat3 vulgata enim verba parum
videntur apta, siquidem non erat dicendum: nisi praeterea
respondendum est, sed potius: nisi praeterea respon-
dere voluerit. Potest tamen acquiesci in vulg. lectione,
si eam sic interpretemur: nisi forte voluerint adversarii illi,
respondenda esse praeterea omnia accidentia.)

ἡ

